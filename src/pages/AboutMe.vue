<template>
    <h2>Kilka słów o autorze tej strony...</h2>
    <p>
                Mam na imię Łukasz. Od czasów dzieciństwa, czyli od lat '90-tych ubiegłego stulecia mam styczność z szerokorozumianą 
                informatyką. Choć początki, jak to zwykle bywa bywały skromne. Pierwszym komputerem, jaki miałem, była 
                wysłużona Amiga 500 z 1MB pamięci RAM. Pierwszym środowiskiem, jakie uruchomiłem był Workbench. Jak to przeważnie 
                bywa, pojawiła się chęć poznania innych, często o większych możliwościach.
    </p>
    <p>
                Jak czas pokazał, na następny komputer musiałem kilka lat poczekać. Nie mniej jednak, kiedy go dostałem, był on moim zdaniem wyjątkowy. 
                Obecnie też mogę przyznać, że też taki był. Jak łatwo się domyśleć był to klasyczny PeCet, ale nie ze stajni
                czerwonych, ani ze stajni niebieskich. Serce komputera było inne, zgodne ze standardem x86. Dziś nie wiem ile osób jeszcze pamięta 
                tego producenta. Tak zaczęła się moja przygoda z chyba najbardziej powszechną platformą sprzętową.
    </p>
    <p>
                Osoby, które mnie znają, zwykle wiedzą, że jestem zagorzałym miłośnikiem Linuksa. Tutaj moje początki również sięgają końca lat 
                '90-tych. Próbując zainstalować oprogramowanie do odbioru intenetowego radia uparłem się, że zrobię to właśnie pod Linuksem... 
                I się udało. Od początku poszukiwałem dystybucji, której mógłbym poświęcić więcej czasu, a w praktyce się z nią zaznajomić. 
                Na początku był to Mandrake, który później został zastąpiony przez Mandrivę. Jednak pewnego dnia trafiłem na Kubuntu, 
                które pozostało u mnie właśnie na wyczekiwaną dłuższą chwilę. Zaledwie kilka lat temu postanowiłem dokonać jeszcze jednej zmiany,
                takiej, która trwa do dziś. Mając już jako takie doświadczenie w obsłudze systemu, zainstalowałem Debiana. 
    </p>

    <h2>Jeśli nie sprzęt i OS to...</h2>
    <p>
                Poza dostosowywaniem systemu operacyjnego do pełnienia niezbędnych funkcji, jak to domorosły użytkownik, postanowiłem pouczyć się
                programowania. Pierwszym językiem z jakim miałem do czynienia był html, zbudowałem w nim pierwszą statyczną stronę internetową.
                Na dzień dzisiejszy prawdopodobnie serwery na których istniała ówczesna strona już nie istnieją (lub zajmują się czymś innym).
    </p>
    <p>         Aby nie osiadać na laurach, postanowiłem sięgnąć po coś więcej. Jak to ponoć zwykle bywało u początkujących, tak też u mnie, 
                sięgnąłem po język Pascal. Napisałem pierwszy program, zdaje się algorytm Euklidesa. Później zacząłem dostrzegać inne możliwości 
                jak liczenie wyznacznika macierzy, czy tworzenie macierzy odwrotnej.
    </p>
    <p>
                Idąc za ciosem - poznałem podsawy C, podstawy C++ i obiektowości. Napisałem niewielki projekt w Javie. Później jednak zacząłem 
                wracać jednak do korzeni, ale raczej nie do czystego htmla, co do technologii z nim związanych. Tak też skupiłem się na Javascript 
                i CSS. 
    </p>
    <h2>Czasy obecne</h2>
    <p>
                Na chwilę powstawania tego tekstu zdążyłem poznać podstawy kilku frameworków JS, jednym z nich jest bazujący na technologii WebGL
                THREE.js. Kilka przykładowych, utworzonych w nim projektów znajduje się w zakładce Hobby.
    </p>
    <p>
                Od kilku miesięcy jednak skupiam swoją uwagę na poznawaniu Frontendu. Mój wybór padł na VUE.js i jego ekosystem. To co do tej 
                pory udało mi się stworzyć przy jego użyciu (i zapewne nie tylko) bardziej szczegółowo zostało (lub zostanie) opisane w zakładce 
                projekty.
    </p>
    <p>
                Chciałbym zaznaczyć, że specjalistą we wspomnianych na tej stronie technologiach nigdy nie byłem i się za takiego nie uważam. Bardzo 
                możliwe, że prezentowane zagadnienia można wyczerpać efektywniej albo nawet całkowicie inaczej. Niektórzy mogą nawet stwierdzić, że 
                piszę bez sensu (albo i nie;). Jestem otwarty na wszelkie uwagi i komentarze. Zapraszam do zakładki Kontakt.
    </p>
</template>
